天地玄黄　宇宙洪荒　日月盈昃　辰宿列张 
寒来暑往　秋收冬藏　闰馀成岁　律吕调阳 
云腾致雨　露结为霜　金生丽水　玉出昆冈 
剑号巨阙　珠称夜光　果珍李柰　菜重芥姜 
海咸河淡　鳞潜羽翔　龙师火帝　鸟官人皇 
始制文字　乃服衣裳　推位让国　有虞陶唐 
吊民伐罪　周发殷汤　坐朝问道　垂拱平章 
爱育黎首　臣伏戎羌　遐迩一体　率宾归王 
add
